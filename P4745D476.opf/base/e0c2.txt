[...]Printing Colophon, pp. 278.8-279.18 ces sa pho byi ba'i lo hor zla drug pa'i dkar tshes gnyis pa'i snga dro'i cha rgyal phur gyi 'grub sbyor dang ldan pa'i dus dge ba
la rnam thos kyi ri bo'i sgrub sde yang dgon bsam 'phel dbang po'i tog ces bya bar grub par bgyis pa'i yi ge ba ni skal bzang rnam par rgyal ba ste/ 'dis kyang thub pa'i
bstan pa la phan thogs rgya chen po 'byung bar gyur cig/swasti pra dzA bhyaH smra ba zla med gang gi ni/ /bka' yi khur gyis lci ba bzhin/ /dregs ldan mgo bo dud byed pa/
/sgyu 'phrul sras po de nyid lags/ /de yis nyid kyi cod pan legs bkod skabs gsum yul gyi snang byed gcig /theg mchog gtam gyi 'chi med nga ros sa gsum ma rig gnyid las slong
/ /mi dman byams pa'i bdud rtsi'i thigs 'phreng ga pur nyar mas sbrun min pas/ /srid zhi'i gdung sel rgyal tshab mchog de'i bkra shis khyod la mngon gyur shog /mi pham
bla gos grwa gnyis 'dab ma'i gar/ /rdzu 'phrul rlung gis bskyod 'dras dga' ldan gnas/ /bgrod la thogs pa med pa'i 'dab bzang des//sa la gzhung 'di'i bdud rtsi'i skyes bzang
mdzad/ /de nas 'phags dang bod yul mkhas kun gyi/ /mgur dang thugs mkhar gang 'di'i tshig don sprin/ /legs bzung ljags yangs glog gi bro gar dang / /lhan cig chos kyi
char rgyun chad ma gyur/ /khyad par stong nyid seng ge yi/ /nga ro bzang pos thub bstan nags/ /'gengs de'i rnam dpyod gdong lnga'i gzugs/ /don gsal me long ngos la thob/
/shing rta'i srol

'byed che rnams kyi/ /legs bshad utpal chun po yis/ /rna lung mdzes par ma zad kyi/ /mi pham snang bas spobs byas shing / /'dzam gling byang ljongs sher phyin rgyas byed pa'i/
/lung bstan mngon gyur zla ba'i 'od zer ni/ /gzhon nur gyur de'i nyer bstan gyis bsnyems pa'i/ /dpal ldan rang byung smra la gdeng thob gyur/ /de nyid slar byon 'jig
rten gsum/ /snang byed sgron me 'degs rtsom pa'ang / /smra ba'i mchog 'di'i bsgo skal du/ /bsod nams go skabs byin bzhin gyur/ /de nas byed po gzhan dang mi mnyam pa'i/ /rnam
dpyod stobs brgyas drangs pa'i rnam bshad 'di/ /gzhung lugs kun la tshangs pa'i thugs mnga' 'das ('dis)/ /rgyal dbang mchog de'i gdung tshab ji bzhin sprul/ /gang 'dis
sher phyin phyogs 'dir rgyas 'gyur ba'i/ /rgyal ba'i lung bstan mngon du byed pas na/ /'di nyid thos bsam bsgom pa lhur len pa'i/ /skye bo skar tshogs lta bu'i re skongs
phyir/ /gcig las glegs bam mi zad tshegs med du/ /'pho bar byed pa par gyi sgyu 'phrul 'di/ /nyid kyi thugs rje gzugs can bzhin gyur la/ /rigs kyi dpon dang chos kyi sras
po mchog/gtsug lag gnyis la mkhyen spyan thogs med cing / /dpa' mdzangs 'phrul ldan stobs kyi kha lo ba/ /mi bdag kun dga' rnams (rnam )rgyal dpal bzang pos/ /rgya mtsho
sku rab lugs gnyis 'dun sar bsgrubs/ /dag byed rab 'byams chos ldan rab 'byor te/ /rdo rje tshe dbang zhes bya'i rig byed pa/ /yi ger 'dri po nyid yin gsegs gcod kyi/
/kha lo bsgyur ba rnams kyi'ang ded dpon lags/ /de soDa brkos la byang ba 'dun phrag gis//bi shwa karma'i sgyu thabs mngon sum bzhin/ /tshegs med grub 'di snying po'i bstan
pa yi/ /srog tu nyi zla ji srid 'bar gyur cig /'di las rnam dkar legs byas phung po gang zhig thob par gyur ba des/ /dpal ldan bla ma'i zhabs pad legs brtan rgyu sbyor
ba dang rig gnas pa/ /kun gyi 'phral yun phan bde kun grub shar phyogs rgyal chen sku rab pa'i/ /dbu rmog btsan zhing chos dang srid kyi 'byor tshogs 'phel bas dge gyur
cig /shu bhaM//

